## Github ja hajautettu versionhallinta avoimen tieteen moottorina


Tutkimustiedon julkinen kritiikki ja hyödyntäminen on tieteen
kulmakivi. Tutkimusdatan avoimen saatavuuden parannuttua on alettu
kiinnittää enemmän huomiota koko [tutkimusprosessin
avaamiseen](http://www.sciencemag.org/content/336/6078/159.short).

Lähdekoodi tarjoaa sillan raakadatasta tutkimustuloksiin. Avoin
saatavuus parantaa tutkimuksen [toistettavuutta ja
käyttöä](http://www.pubmedcentral.nih.gov/articlerender.fcgi?artid=3383002&tool=pmcentrez&rendertype=abstract). Tutkijoiden
yhteistyö digitaalisten materiaalien kehittämisessä on ollut
tarpeettoman vähäistä. [Hajautettu ja avoin
versionhallinta](http://www.scfbm.org/content/8/1/7) on tehostanut
digitaalisten resurssien hyödyntäminen yksittäistä tutkimusta
laajemmin. Tämä mullistaa tutkimuksen
[yhteistyökulttuuria](http://www.ennenjanyt.net/2015/08/aatehistoria-ja-digitaalisten-aineistojen-mahdollisuudet),
[tehokkuutta ja laatua](doi:10.1371/journal.pmed.1001747).

[Github](https://github.com) on suosittu palvelu jota käytetään
tutkimuksen avoimena yhteistyö- ja vertaisarviointijärjestelmänä. Sen
käyttö on yleistynyt etenkin ennakkoluulottomien nuorten tutkijoiden
keskuudessa. Palvelussa voi helposti kopioida ja testata muiden
koodia, raportoida ongelmista, ehdottaa parannuksia ja kehitellä
rinnakkaisia versioita. Sen taustalla oleva L. Torvaldsin kehittämä
[Git](http://git.or.cz) skaalautuu jopa [Linuxin kaltaisten suurten
yhteishankkeiden
kehittämiseen](https://www.youtube.com/watch?v=4XpnKHJAok8). [Tutkimuskäyttöön
on omia
palveluitaan](https://github.com/blog/1840-improving-github-for-science)
ja sujuvat välineet löytyy jopa
[Windowsille](https://windows.github.com).

Githubissa jaetaan lähdekoodia [geenien toiminnan
tutkimiseen](https://github.com/Bioconductor-mirror), laaditaan
[käsikirjoituksia](http://bayesfactor.blogspot.fi/2015/08/on-radical-manuscript-openness.html),
[opaskirjoja](http://lincolnmullen.com/projects/dh-r/index.html), ja
[esityskalvoja](https://github.com/okffi-science) ja joukkoistetaan
tutkimuskoodin kehitystä kuten suomalaisessa
[NMRLipids-hankkeessa](http://nmrlipids.blogspot.nl/). Maksuttomat
toiminnot ovat kattaneet erinomaisesti omat tarpeeni laskennallisen
molekyylibiologian [https://github.com/microbiome] ja digitaalisen
ihmistieteen [https://github.com/rOpenGov] aloilla. Ensisijaisesti
palvelu tukee tekstin ja lähdekoodin ylläpitoa, mutta myös
[tutkimusdataa](https://git-lfs.github.com). Uniikit
[DOI-viitteet](https://guides.github.com/activities/citable-code) ja
[koodin linkitys
tutkimusartikkeliin](https://medium.com/@samim/gitxiv-collaborative-open-computer-science-e5fea734cd45)
voivat tuoda työlle lisäarvoa.














